<!DOCTYPEhtml>
<html lang="en">
<head>
	<meta charset="UTF-8">
	<title> কলাবতী রাজকন্যা - (১০) - (১১) </title>
	<link rel="stylesheet" href="../assets/bengali.css">
	<meta name="viewport" content="width=device-width,initial-scale=1.0">
</head>
<body>
	<header class="fixed-header">
		<div class="logo-container">
			<a href="../index.html">
      <img id="header-img" src="../assets/pitara_logo.png" alt="Pitara logo"> </a> </div>
      <nav id="nav-bar">
				<a class="nav-link" href="http://localhost:4000/index.html">Home</a>
				<a class="nav-link" href="http://localhost:4000/about-pitara.html">About</a>
				<a class="nav-link" href="http://localhost:4000/search-pitara.html">Search</a>
      </nav>
  </header>
	<article>
			<div class="top-image">
			<img src=../assets/fuseli-3-witches.jpg>
		</div>
		<h1> কলাবতী রাজকন্যা - (১০) - (১১) </h1>
		<p>(১০)</p>

<p>আর, রাজপুত্রেরা? রাজপুত্রদের ময়ূরপঙ্খী যাইতে যাইতে তিন বুড়ীর রাজ্যে গিয়া পৌঁছিল। অমনি তিন বুড়ীর তিন বুড়া পাইক
আসিয়া নৌকা আটকাইল। নৌকা আটকাইয়া তাহারা মাঝি-মাল্লা। সিপাই-লস্কর সব শুদ্ধ পাঁচ রাজপুত্রকে থলের মধ্যে পুরিয়া তিন বুড়ীর কাছে নিয়া গেল।</p>

<p>তাহাদিগে দিয়া তিন বুড়ী তিন সন্ধ্যা জল খাইয়া, নাক ডাকাইয়া ঘুমাইয়া পড়িল!</p>

<p>অনেক রাত্রে, তিন বুড়ীর পেটের মধ্য হইতে রাজপুত্রেরা বলাবলি করিতে লাগিল, –  “ভাই, জন্মের মত বুড়ীদের পেটে রহিলাম। আর মা’দিগে দেখিব, আর বাবাকে দেখিব না।”</p>

<p>এমন সময় কাহারা আসিয়া আস্তে আস্তে ডাকিল, “দাদা! দাদা!”</p>

<p>রাজপুত্রেরা চুপি চুপি উত্তর করিল, “কে ভাই, কে ভাই? আমরা যে বুড়ীর পেটে!”</p>

<p>বাহির হইতে উত্তর হইল, –“আমার লেজ ধর”; “আমার পুচ্ছ ধর।” রাজপুত্রেরা লেজ ধরিয়া, পুচ্ছ ধরিয়া, বুড়ীদের নাকের ছিদ্র দিয়া বাহির হইয়া আসিল। আসিয়া দেখে; বুদ্ধুুু আর ভূতুম!</p>

<p>বুদ্ধুু বলিল, “চুপ, চুপ! শীল্পীর তরােয়াল দিয়ে বুড়ীদের গলা কাটিয়া ফেল।”</p>

<p>রাজপুত্রেরা তাহাই করিলেন। রাজপুত্র, মাল্লা-মাঝি সকলে বাহির হইয়া আসিল। আসিয়া, সকলে তাড়াতাড়ি ময়ূরপঙ্খীতে পাল তুলিয়া দিল। বুদ্ধুু আর ভূতুমকে কেহ জিজ্ঞাসাও করিল না।</p>

<p>(১১)</p>

<p>ময়ূরপঙ্খী সারারাত ছুটিয়া ছুটিয়া ভােরে রাঙ্গা নদীর জলে গিয়া পড়িল। রাঙ্গা নদীর চারিদিকে কূল নাই, কিনারা নাই, কেবল রাঙ্গা জল।
মাঝিরা দিক হারাইল; পাঁচ ময়ূরপঙ্খী ঘুরিতে ঘুরিতে সমুদ্রে গিয়া পড়িল। রাজপুত্র মাল্লা-মাঝি সকলে হাহাকার করিয়া উঠিল।
সাত দিন সাত রাত্রি ধরিয়া ময়ূরপঙ্খীগুলি সমুদ্রের মধ্যে আছাড়িপিছাড়ি করিল। শেষে, নৌকা আর থাকে না; সব যায়-যায়!</p>

<p>রাজপুত্রেরা বলিলেন, “হায় ভাই, বুদ্ধুুু ভাই থাকিলে আজি এখন রক্ষা করিত!” “হায় ভাই, ভূতুম ভাই থাকিলে এখন রক্ষা করিত!”</p>

<p>“কি ভাই, কি ভাই! কি চাই, কি চাই?”
বলিয়া বুদ্ধুু আর ভূতুম তাহাদের সুপারীর ডােঙ্গা ময়ূরপঙ্খীর গলুইয়ের সঙ্গে বাঁধিয়া থুইয়া, রাজপুত্রদের কাছে আসিল। আর, মাঝিদিগে বলিল, “উত্তর দিকে পাল তুলিয়া দে।”</p>

<p>দেখিতে দেখিতে ময়ূরপঙ্খী সমুদ্র ছাড়াইয়া এক নদীতে আসিয়া পড়িল। নদীর জল যেন টলটল্ ছলছ করিতেছে। দুই পাড়ে আম-কাঁটালের হাজার গাছ। রাজপুত্রেরা সকলে পেট ভরিয়া আম, কাঁটাল খাইয়া, সুস্থির হইলেন।</p>

<p>তখন রাজপুত্রেরা বলিলেন, “ময়ুরপঙ্খীতে বানর আর পেঁচা কেন রে? এ দুইটাকে জলে ফেলিয়া দে।” মাঝিরা বুদ্ধুুু আর ভূতুমকে জলে ফেলিয়া দিল; তাহাদের সুপারীর ডােঙ্গা খুলিয়া ছুঁড়িয়া ফেলিল। নদীর জলে ময়ুরপঙ্খী আবার চলিতে লাগিল।</p>

<p>চলিতে চলিতে এক জায়গায় আসিয়া পাঁচটি ময়ূরপঙ্খীই রাজপুত্র, মাল্লা, মাঝি সব লইয়া, ভুস করিয়া ডুবিয়া গেল। আর তাহাদের কোনও চিহ্ন-ই রহিল না।</p>

<p>কতক্ষণ পর, বুদ্ধুু আর ভূতুমের ডােঙ্গা যে, সেইখানে আসিল। বুদ্ধুুু বলিল—“দাদা!” ভূতুম বলিল, “কি?”</p>

<p>বুদ্বু- “আমার মন যেন কেমন কেমন করে, এইখানে কি যেন হইয়াছে। এস তাে, ডুব দিয়া, দেখি।”</p>

<p>ভূতুম বলিল, “হ’ক গে! ওরা মরিয়া গেলেই বাঁচি। আমি ডুবটুব দিতে পারিব না।”
বুদ্ধুুু বলিল, “ছি, ছি, অমন কথা বলিও না। তা, তুমি থাক; এই আমার কোমরে সূতা বাঁধিলাম, যতদিন সূতাতে টান না দিব, ততদিন যেন তুলিও না।”</p>

<p>ভূতুম বলিল, “আচ্ছা, তা’ পারি।” তখন বুদ্ধুুু নদীর জলে ডুব দিল; ভূতুম সূতা ধরিয়া বসিয়া রহিল।</p>

		</article>
		<div class="chapter-nav">
			<a class = "nav-name" href="../thakumar-jhuli-kalabati/kalabati-rajkanya-7.html"> কলাবতী রাজকন্যা - (১২) </a>
			
			<a class="triangle-right" href="../thakumar-jhuli-kalabati/kalabati-rajkanya-7.html"> </a>
			
		</div>
		</body>
