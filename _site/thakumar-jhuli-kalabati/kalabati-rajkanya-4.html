<!DOCTYPEhtml>
<html lang="en">
<head>
	<meta charset="UTF-8">
	<title> কলাবতী রাজকন্যা - (৬) - (৭) </title>
	<link rel="stylesheet" href="../assets/bengali.css">
	<meta name="viewport" content="width=device-width,initial-scale=1.0">
</head>
<body>
	<header class="fixed-header">
		<div class="logo-container">
			<a href="../index.html">
      <img id="header-img" src="../assets/pitara_logo.png" alt="Pitara logo"> </a> </div>
      <nav id="nav-bar">
				<a class="nav-link" href="/index.html">Home</a>
				<a class="nav-link" href="/about-pitara.html">About</a>
				<a class="nav-link" href="/search-pitara.html">Search</a>
      </nav>
  </header>
	<article>
			<div class="top-image">
			<img src=../assets/peacock-ship.jpeg>
		</div>
		<h1> কলাবতী রাজকন্যা - (৬) - (৭) </h1>
		<p>(৬)</p>

<p>মস্ত দরবার করিয়া রাজা রাজসভায় বসিয়াছেন। ভূতুম আর বুদ্ধুু। গিয়া সেইখানে উপস্থিত হইল। দুয়ারী জিজ্ঞাসা করিল, “তােমরা কে?</p>

<p>বুদ্ধু বলিল, “বানররাজপুত্র।” ভূতুম্ বলিল, “পেঁচারাজপুত্র।” দুয়ারী দুয়ার ছাড়িয়া দিল।</p>

<p>তখন বুদ্ধু এক লাফে গিয়া রাজার কোলে বসিল। ভূতুম উড়িয়া গিয়া রাজার কাঁধে বসিল। রাজা চমকিয়া উঠিলেন; রাজসভায়। সকলে ‘হাঁ! হাঁ!’ করিয়া উঠিল।</p>

<p>বুদ্ধু ডাকিল, “বাবা” ভূতুম ডাকিল, “বাবা!”</p>

<p>রাজসভার সকলে চুপ। রাজার চোখ দিয় ট-টস্ করিয়া জল গড়াইয়া গেল। রাজা ভূতুমের গালে চুমা খাইলেন, বুদ্ধুুকে দুই হাত। দিয়া বুকে তুলিয়া লইলেন।</p>

<p>তখনি রাজসভা ভাঙ্গিয়া দিয়া বুদ্ধু আর ভূতুমকে লইয়া রাজা উঠিলেন।</p>

<p>(৭)</p>

<p>এদিকে তাে সাজ সাজ পড়িয়া গিয়াছে। পাঁচ নিশান উড়াইয়া ময়ূরপঙ্খী নৌকা পাঁচখানা ময়ূরপঙ্খী আসিয়া, ঘাটে লাগিল। রাজপুত্রেরা তাহাতে উঠিলেন। রাণীরা হুলুধ্বনি দিয়া পাঁচ রাজপুত্রকে কলাবতী রাজকন্যার দেশে পাঠাইলেন।</p>

<p>সেই সময়ে ভূতুম আর বুদ্ধুকে লইয়া, রাজা যে, নদীর ঘাটে আসিলেন।
বুদ্ধু বলিল, “বাবা, ও কি যায় ?” রাজা বলিলেন, – “ময়ূরপঙ্খী।”
বুদ্ধু বলিল, “বাবা, আমরা ময়ূরপঙ্খীতে যাইব; আমাদিগে ময়ূরপঙ্খী দাও।”</p>

<p>ভূতুম বলিল, “বাবা, ময়ূরপঙ্খী দাও।” রাণীরা সকলে কিল কিল করিয়া উঠিলেন— “কে লাে, কে লাে, বাঁদীর ছানা নাকি লাে?” “কে লাে, কে লাে, খুঁটে-কুড়ানীর ছা নাকি লাে?” “ও মা, ও মা, ছি! ছি!”</p>

<p>রাণীরা ভূতুমের গালে ঠোনা মারিয়া ফেলিয়া দিলেন, বুদ্ধুর গালে চড় মারিয়া ফেলিয়া দিলেন। রাজা আর কথা কহিতে পারিলেন না; চুপ করিয়া দাঁড়াইয়া রহিলেন।</p>

<p>রাণীরা রাগে গরগর করিতে করিতে রাজাকে লইয়া রাজপুরীতে চলিয়া গেলেন।</p>

<p>বুদ্ধু বলিল, “দাদা?” ভূতুম বলিল, “ভাই?”</p>

<p>বুদ্ধু- “চল আমরা ছুতােরবাড়ী যাই, ময়ূরপঙ্খী গড়াইব; রাজপুত্রেরা যেখানে গেল, সেইখানে যাইব।” ভূতুম বলিল, “চল।”</p>

		</article>
		<div class="chapter-nav">
			<a class = "nav-name" href="../thakumar-jhuli-kalabati/kalabati-rajkanya-5.html"> কলাবতী রাজকন্যা - (৮) - (৯) </a>
			
			<a class="triangle-right" href="../thakumar-jhuli-kalabati/kalabati-rajkanya-5.html"> </a>
			
		</div>
		</body>
